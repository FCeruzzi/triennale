Il progetto di tesi ha come scopo la creazione di un tool automatizzato per lo studio di immagini Radar ad Apertura Sintetica (SAR) in grado di analizzare l’impronta a terra di edifici e i loro possibili cambiamenti nel tempo, evidenziando e calcolando determinate caratteristiche. Le immagini di partenza sono state acquisite dai sensori delle costellazioni TerraSAR-X dell'Agenzia Spaziale Tedesca e Sentinel dell'ESA, finanziate questi ultimi dalla Comunità Europea. Dopo una prima introduzione a nozioni teoriche sullo studio di segnali e sistemi, con la descrizioni di sistemi RADAR e delle principali tecniche di acquisizione dei segnali, si passa ad una prima analisi delle immagini attraverso l’uso di Sentinel Application Platform SNAP, un software sviluppato dall’Agenzia Spaziale Europea (ESA) con cui si possono elaborare le immagini satellitari rimuovendo il rumore con operazioni di calibrazione, coregistratura, multilooking e spekle Filtering per risultati più accurati. Successivamente queste immagini sono state elaborate con una serie di algoritmi codificati in Matlab, che hanno permesso di fornire un approccio di tipo unsupervised per individuare strutture in maniera automatizzata senza alcuna conoscenza a priori, differenziare i palazzi da queste ultime e trarre informazioni utili per permettere poi un confronto degli stessi a distanze temporali differenti evidenziando di conseguenza le variazioni. Di cruciale importanza sono stati i concetti del capitolo 4 forniti dal paper su Automatic detection e la nozione di trasformata di Hough. E’ importante tener presente che il campo in cui ci si muove è relativamente nuovo, per cui approcci definitivi non sono ancora stati trovati ed è tutto ancora molto sperimentale. 
